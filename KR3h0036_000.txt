# -*- mode: mandoku-view -*-
#+TITLE: 竹譜
#+DATE: 2019-03-29 21:16:18.141036
#+PROPERTY: ID KR3h0036
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 0
<pb:KR3h0036_WYG_000-1a>¶
　　欽定四庫全書　　　　　子部八¶
¶
　　提要¶
¶
　　竹譜十卷　　　　　　藝術類一(書畫之屬)¶
臣等謹案竹譜十卷元李衎撰衎字仲賔號¶
息齋薊邱人皇慶元年為吏部尚書拜集賢¶
大學士謚文簡蘇天爵滋溪集有衎墓志稱¶
其翰墨餘暇善圖古木竹石有王維文同之¶
髙致續宏簡錄曰李衎少時見人畫竹從旁¶
<pb:KR3h0036_WYG_000-1b>¶
窺其筆法始若可喜旋覺不類輒歎息舍去¶
後從黄華子澹㳺學已觀華所畫墨蹟又迥¶
然不同乃復棄去至元初來錢塘得文同一¶
幅欣然願慰自後一意師之兼善畫竹法加¶
青緑設色後使交趾深入竹鄉於竹之形色¶
情狀辨析精到作畫竹墨竹二譜凡黏幀礬¶
絹之法悉備又鄧文原履素齋集有哭衎詩¶
二首詩末註曰仲賔近刋竹譜廿卷其書世¶
<pb:KR3h0036_WYG_000-2a>¶
罕𫝊本浙江鮑氏所𫝊抄者僅有一卷踈畧¶
殊甚惟永樂大典載其完書實分四門曰畫¶
竹譜墨竹譜與宏簡録所言合又有竹態譜¶
竹品譜其竹品譜中又分全徳品異形品異¶
色品神異品似是而非竹品有名而非竹品¶
六子目共為十卷卷各有圗盖毎二卷併一¶
卷矣其書廣引繁徴頗稱淹雅錄而存之非¶
惟㳺藝之一端抑亦博物之一助矣中有有¶
<pb:KR3h0036_WYG_000-2b>¶
説而無圖者自序謂與常竹同者則不復圗¶
非闕帙也乾隆四十六年九月恭校上¶
¶
　　總纂官(臣)紀昀(臣)陸錫熊(臣)孫士毅¶
¶
　　總　校　官　(臣)　陸　費　墀¶
¶
¶
¶
¶
¶
<pb:KR3h0036_WYG_000-3a>¶
　　竹譜原序¶
¶
　　黄太史有言竹雖有譜記之者然畧而不精吾欲作竹¶
史未暇也太史殁且二百年于兹豈無嗜好似古人者¶
而其事果屬之誰将由竹之為物自足以名世有不待¶
乎人之發揮抑愛惡之不齊而知竹者希然虞周之際¶
取象於易作貢於書比德於詩論紀録之盛信於史也¶
奚疑使後世從而史之亦孰以為非予性澹泊獨草木¶
臭味未能忘情而自謂於竹粗有知葢少壯以來王事¶
<pb:KR3h0036_WYG_000-3b>¶
驅馳登㑹稽渉雲夢汎三湘觀九疑南踰交廣北經渭¶
淇彼竹之族屬支庶不一而足咸得徧窺於是益欲成¶
太史之志而不敢以臆說私則為上稽六籍旁訂子史¶
下暨山經地志百家衆技稗官小說竺乾龍漢之文以¶
至耳目所可及是諏是咨序事繪圖條析類推俾封植¶
長養灌溉採伐者識其時製作器用銓量才品者審其¶
宜模冩形容設色染墨者究其微繇古逮今博載事辭¶
積累成編雅俗兼資庶幾備方來之傳補往昔之遺猶¶
<pb:KR3h0036_WYG_000-4a>¶
恨學踈而才劣非畧於鹵莽則弊於支離故題曰竹譜¶
詳録而惡可名史以取譏他日好事者為此君執南董¶
之筆或有考於斯大德三年嵗在乙亥端陽日薊邱李¶
衎仲賓父序¶
¶
¶
¶
¶
<pb:KR3h0036_WYG_000-4b>¶
¶
¶
¶
¶
¶
¶
¶
¶
¶
