# -*- mode: mandoku-view -*-
#+TITLE: 竹譜
#+DATE: 2019-03-29 21:16:18.180328
#+PROPERTY: ID KR3h0036
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 9
<pb:KR3h0036_WYG_009-1a>¶
　　欽定四庫全書¶
¶
　　竹譜卷九　　　　　　　　元　李衎　撰¶
¶
　　古人有云物多相類而非幽莠之㓜也似禾驪牛之黄¶
也似虎白骨疑象碔砆類玉此皆似而非者也孔子曰¶
惡莠恐其亂苖惡郷原恐其亂徳惡似而非者今夫微¶
草賤木萑葦之屬本無剛勁之姿嵗寒之操以其乗山¶
澤之氣分雨露之滋對月臨風婆娑弄影望之似是夷¶
考即非此竹之卿原也故作似是而非竹品¶
¶
<pb:KR3h0036_WYG_009-1b>¶
　　似是而非竹品¶
¶
　　筍草出湖州田野間叢生亦有籜葉一如竹筍漸長成¶
竿髙三五尺亦如竹但無枝葉至秋乃死荘子所謂不¶
筍者是也江淮之間亦有之¶
¶
¶
¶
¶
<pb:KR3h0036_WYG_009-2a>¶
<pb:KR3h0036_WYG_009-2b>¶
　　水蔗閩廣之間皆有之生田野間或水邉節莖微紅紫¶
色葉青青望之宛如真竹諦視則葉薄如草其莖節咀¶
嚼㣲甘村童嗜之故有蔗名¶
¶
¶
¶
¶
¶
<pb:KR3h0036_WYG_009-3a>¶
<pb:KR3h0036_WYG_009-3b>¶
　　蘆蔗生静江上下水邉七閩之間亦有之一如水蔗但¶
節間無紅紫色髙丈許¶
¶
　　大蘆生安南水滸枝强葉大望之如篻竹筍亦似之可¶
食¶
¶
¶
¶
¶
<pb:KR3h0036_WYG_009-4a>¶
<pb:KR3h0036_WYG_009-4b>¶
　　水荻生安南邱温縣及婆律水邉叢生莖細葉大一如¶
簝竹¶
¶
¶
¶
¶
¶
¶
<pb:KR3h0036_WYG_009-5a>¶
<pb:KR3h0036_WYG_009-5b>¶
　　蚤籐生廣西安南山間樹木上盤糾曲曲有節有葉如¶
竹安南人呼為金苓¶
¶
¶
¶
¶
¶
¶
<pb:KR3h0036_WYG_009-6a>¶
<pb:KR3h0036_WYG_009-6b>¶
　　馬耳草在處有之大者髙二尺許小者髙五七寸好生¶
下濕處亭亭如竹葉尤似之初出土時葉如馬耳状故¶
名¶
¶
¶
¶
¶
¶
<pb:KR3h0036_WYG_009-7a>¶
<pb:KR3h0036_WYG_009-7b>¶
　　竹頭草在處有之枝如莠葉長五六寸寛一寸許有細¶
勒道望之如簝竹叢叢秋生白花如菰蒋狀或云無竹¶
處卒欲煮藥取此葉以代之其性與澹竹同今東陽酒¶
匠直呼此為澹竹葉每嵗夏伏采之¶
¶
¶
¶
¶
<pb:KR3h0036_WYG_009-8a>¶
<pb:KR3h0036_WYG_009-8b>¶
　　青環兒花江淮之間處處有之初遍地鋪生一節一葉¶
一花其葉如竹其花青碧色兩瓣中有白鬚至秋壮時¶
亦能堅立醫家用為通水道藥本草名鴨跖草野人呼¶
為碧竹子又名碧蟾蜍¶
¶
¶
¶
¶
<pb:KR3h0036_WYG_009-9a>¶
<pb:KR3h0036_WYG_009-9b>¶
　　竹葉草喜生卑濕處在在有之節莖脆嫩葉如真竹春¶
時初出採煮可為菜食之夏秋之交節間開碧花或云¶
此即碧環兒花非也二種大同小異耳¶
¶
　　牛頭旃檀香木也出西域末利山中觀佛三昧海經云¶
旃檀生伊蘭叢中未及長大在地下時芽莖枝葉如閻¶
浮提竹筍仲秋月滿卒從地生成旃檀樹衆人皆聞牛¶
頭旃檀上妙之香¶
¶
　　茈胡生宏農山谷及寃句今關陕江湖間近道亦皆有¶
<pb:KR3h0036_WYG_009-10a>¶
之二月生苖甚香莖紫青色有節葉似竹稍堅七月開¶
黄花¶
¶
　　龍膽草生齊朐山谷今近道亦有之根類牛膝直上生¶
苖髙尺餘四月生葉莖細如小竹枝七月開花如牽牛¶
迎凉草未詳所産處頗類碧草而榦似苦竹葉細如杉¶
雖枯槁而未嘗凋落盛暑掛之忩户間則凉自生杜陽¶
雜編李輔國夏則於堂中設迎凉草¶
¶
　　生薑苖出武陽縣今江淮之間處處有之人家趂春時¶
<pb:KR3h0036_WYG_009-10b>¶
種宜沙白地初出土時宛如竹筍葉亦似之其根滋生¶
甚多至於秋社收之毎窠有得一觔者¶
¶
　　牡荆生不過三兩莖多不能圎或匾或多似竹節¶
菌桂無骨而圎如竹¶
¶
　　靈夀木漢孔光𫝊顔師古注曰靈夀木似竹而有節晋¶
安海物記曰靈夀木其節竹又曰木竹中實注云漢賜¶
三老靈夀杖即此竹靈夀即木竹異名耶¶
¶
　　羊奚林鬳齋荘子口義羊奚草名也草之似竹而不生¶
<pb:KR3h0036_WYG_009-11a>¶
筍者曰不筍凡竹筍則可食此不可食也(案此引不筍與前筍草複)¶
熒委萎爾雅云藥草也葉似竹大者如箭竿有節葉狭¶
而長表白裏青根大如指長一二尺可啖按集韻藀草¶
名萎藥草或作荽上聲¶
¶
　　&KR0034;(餘鼈切)草玉篇云葉似竹生水中¶
¶
　　竹葉茶毛文錫茶譜云容州黄家洞有竹葉茶如嫩竹¶
茶極甘美¶
¶
　　萪藤異物志曰萪藤圍數寸重於竹可為杖篾以縛船¶
<pb:KR3h0036_WYG_009-11b>¶
及以為席勝竹也顧㣲廣州記曰萪如栟櫚葉踈外皮¶
青多棘刺髙五六丈者如五六寸竹小者如筆管竹破¶
其外青皮得白心即萪藤¶
¶
¶
¶
¶
¶
¶
