# -*- mode: mandoku-view -*-
#+TITLE: 竹譜
#+DATE: 2019-03-29 21:16:18.172878
#+PROPERTY: ID KR3h0036
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 7
<pb:KR3h0036_WYG_007-1a>¶
　　欽定四庫全書¶
¶
　　竹譜卷七　　　　　　　　元　李衎　撰¶
¶
　　綠者竹之常色其有或紫或黃或斑或暈亦若人有顔¶
如渥丹羙如冠玉粟黃繒紫脂白瓜青者志操雖同表¶
儀實異故作異色品¶
¶
　　異色品¶
¶
　　紫竹出江浙兩淮今處處有之如筀竹澹竹苦竹或大¶
或小但色有淺深通名紫竹有初綠而漸紫者有筍出¶
<pb:KR3h0036_WYG_007-1b>¶
即紫者世謂之真紫竹用之繖柄拄杖甚佳亦有製簫¶
笛者根亦紫色節節匀停於馬箠尤宜新安志曰紫竹¶
斫之益繁諺云一年青二年紫三年不斫四年死行省¶
掾蘇善卿云靜江義寧縣猺洞中有一種懸崖而生每¶
節有一白距大者可作杖小者中馬箠生至下端却有¶
三葉今湖湘閒吹笛者取紫竹膜貼之聲㝡清亮越上¶
人家紫方竹拄杖尤竒特宋景文公益部方物贊曰竹¶
生三嵗色乃變紫伐榦以用西南之羙蘇子由詩紫竹¶
<pb:KR3h0036_WYG_007-2a>¶
暗生岷岫筍此指蜀産而言周益公紫竹詩云曽到蓬¶
山驗異聞浮筠翻動雪披紛紫莖緑葉騷人句不在秋¶
蘭在竹君王子年拾遺記蓬萊山有浮筠之&KR0034;葉緑莖¶
紫下有砂礰細如粉風至葉條翻起拂細砂如雪霰益¶
公自注用其事也¶
¶
　　穿竹出七閩山中漳州尤多形如澹竹正黑色大者爲¶
繖柄爲杖小者爲扇柄絶佳其根能穿逺故名¶
¶
　　角竹出越州諸山亦紫竹之類但色淡如牛角故名其¶
<pb:KR3h0036_WYG_007-2b>¶
質堅硬¶
¶
　　篶竹一如紫竹但色正黑耳¶
¶
　　暈竹出湘全間嶺南安南皆有之竿類苦竹節長大小¶
不等初竹青上生白苔花漸漸著竹上成斑及洗去苔¶
靨紫褐斑暈層層間錯殊可人意筍不入食品若他斑¶
竹止一沁痕無疉暈也全州西猺洞中及鬱林山中出¶
者竹色正白斑花尤分明最為上品桂海虞衡志謂之¶
斑竹云桂林屬縣皆有之所記略同¶
<pb:KR3h0036_WYG_007-3a>¶
<pb:KR3h0036_WYG_007-3b>¶
　　赤錢竹　真珠竹　雨㸃竹　雲竹　清白竹　龜紋¶
竹¶
¶
　　右已上六種皆暈竹之類彼人但以斑花之似者¶
輙取以名耳¶
¶
　　冕竹出冕國中一節長二三尺大者如雞鵝卵黄白二¶
色天性圓直不待矯揉生枝處亦不凹窳斑花紫褐色¶
疉暈重重中又有白暈彼人取為標鎗勁㨗無比小者¶
中爲拄杖梁貢甫尚書奉使回嘗將出三五莖予親見¶
<pb:KR3h0036_WYG_007-4a>¶
之¶
¶
　　斑竹處處有之其類最蕃凡生斑花者皆是然斑花或¶
大或小或匀或細皆不等或重暈或單暈色或深淺各¶
隨出産風土變易今越人以斑竹作牀椅及他器用頗¶
雅士大夫多喜愛之¶
¶
　　舎利王斑竹榦有虺文六帖云昔西域舎利王獻樂有¶
大小匏琴皆以虺文斑竹為之而取聲於匏以合律¶
道州斑竹生髙巖小於箭文如螺旋不雜¶
¶
<pb:KR3h0036_WYG_007-4b>¶
　　顧家斑竹述異記云姑蘇之境有陸家白蓮顧家斑竹¶
亦猶花有魏紫姚黃之稱¶
¶
　　電斑竹出雷州地理志云雷州貢電斑竹即此物也¶
箊竹出湖州亦斑竹也斑花不等極有佳者¶
¶
　　苔竹寰宇記云信州貴溪水南流上源數十里生苔竹¶
苔痕點暈狀如瑑玉榦直可為杖¶
¶
　　黄竹叢生與慈竹一類但成竿即黄色故名越州蕭山¶
縣東三十里有黄竹山上有林竹色微黄狀如刀削志¶
<pb:KR3h0036_WYG_007-5a>¶
云是范蠡遺鞭於此山生筍為林即此竹也晉安海物¶
記云黄竹節紫而色黃筍可為葅¶
¶
　　緑竹叢生浙東及七閩多有之極髙大其色深緑竹不¶
堪用筍味極甘美日乾餉逺人亦貴重之今漳州建寜¶
浦城作緑筍乾漳州者最佳¶
¶
　　青竹與緑竹無異但色深青古譜名紅鵲尾因筍得名¶
樊宗師園記云一曰青士一曰紅鵲尾東宫舊事云皇¶
太子初拜供青竹簟竹扇各有差¶
¶
<pb:KR3h0036_WYG_007-5b>¶
　　白竹生江東西兩廣安南俱有之枝葉與澹竹同但筍¶
出時籜葉純白無赤色及斑花根甚長節又匀宻作馬¶
箠尤靭濟源一種與淡竹同破作篾條色正白堪織笠¶
亦名白竹晉安海物記曰白竹節白戴凱之竹譜曰赤¶
白二竹還取其色白薄而曲赤厚而直沅澧所豐餘邦¶
鮮植注尋陽人呼為白木竹俗曰白鹿竹今白鹿竹别¶
見¶
¶
　　赤竹出沅澧間大同白竹但以其厚而堅筍籜正赤色¶
<pb:KR3h0036_WYG_007-6a>¶
故名或云即白木竹也燥時皮肉皆赤故名晉安海物¶
記曰赤竹節直其本徑尺¶
¶
　　紅竹赤竹之類色差淡紅耳¶
¶
　　烏竹生慶元等處山中大者五七寸圍形狀與龍須竹¶
大同但筍出時烏紫色日乾致逺味珍他筍不可及也¶
烏䈥竹大同筀竹性不柔靭筍出時正黝色肉薄味羙¶
可食¶
¶
　　黃侯竹即水竹之類無甚大者色淡黃中作篾筍可食¶
<pb:KR3h0036_WYG_007-6b>¶
烟竹出江廣閒形狀一如水竹亦有如淡竹者但節髙¶
而葉宻竿色淡緑成竹時節葉間便生黒煤苔若烟氣¶
薰灼然故名或亦名黑竹濟源一種無黑煤色但破作¶
篾色雜青黃不純白故亦名烟竹雜用佳筍可食¶
金竹生江浙閒一如淡竹髙者不過一二丈其枝榦黃¶
浄如真金竹故名竺法真羅浮山疏曰羅浮山有竹色¶
如黃金¶
¶
　　金絲竹生湘潭間一名白絲竹一名刷絲竹本&KR0034;竹之¶
<pb:KR3h0036_WYG_007-7a>¶
類以其易活人多植於盆檻中至久不瘁竿上細黃數¶
道如刷絲然故名志書撫州嵗貢金絲竹布¶
¶
¶
¶
¶
¶
¶
<pb:KR3h0036_WYG_007-7b>¶
<pb:KR3h0036_WYG_007-8a>¶
　　黃金間碧玉竹一與金竹同但枝節間凹處一道深緑¶
越産以是名者又異詳見後對青竹¶
¶
¶
¶
¶
¶
¶
<pb:KR3h0036_WYG_007-8b>¶
<pb:KR3h0036_WYG_007-9a>¶
　　碧玉間黃金竹亦同上但竿色全緑枝節間凹處一道¶
黃¶
¶
¶
¶
¶
¶
¶
<pb:KR3h0036_WYG_007-9b>¶
<pb:KR3h0036_WYG_007-10a>¶
　　對青竹出西蜀今處處有之其竹節間青紫各半二色¶
相映甚可愛昔蜀主孟昶作對青竹亭於蜀今嘉興崇¶
徳縣寺中亦有之僧呼為二色竹黄休復云蜀川滕昌¶
祐家有對青竹身黄色有一脉青節節相對故謂之對¶
青也㑹稽續志云對青竹每節青黃左右相間越俗呼¶
為黃金間碧玉又曰閃竹又曰間竹或云越閃竹即宋¶
景文黃太史所謂對青竹宋公贊曰翠溝如畫太史賦¶
曰金碧其相¶
<pb:KR3h0036_WYG_007-10b>¶
<pb:KR3h0036_WYG_007-11a>¶
　　間青竹生江浙二廣間處處有之歴陽尤多竹不甚大¶
青黃節節間色故名¶
¶
¶
¶
¶
¶
¶
<pb:KR3h0036_WYG_007-11b>¶
<pb:KR3h0036_WYG_007-12a>¶
　　露青竹生蜀中節榦修直色正青顧况有露青竹杖歌¶
云亭亭筆直無皺節摩捋形骸一條鐵¶
¶
　　斑鱖竹建安有之其斑花如鱖魚之狀春夏之交出筍¶
美可食¶
¶
　　白鱖竹建安城北沙洲所産夏筍甚美竹色微白以對¶
斑鱖竹故得此名¶
¶
　　青長枝竹七閩在處有之色青裊裊成叢為篾丈餘必¶
假火氣則靭如藤濕則易腐¶
¶
<pb:KR3h0036_WYG_007-12b>¶
　　黄長枝竹亦出七閩實中而叢卑箁香可飲筎可入藥¶
功與淡竹葉同¶
¶
　　黃陶竹見廣南志¶
¶
　　文竹生邵陵髙平縣色正緑扶疎常隨風委拂石床¶
絲竹生蜀川滕昌祐家有之葉細而青莖痩而紫亦謂¶
之墨竹¶
¶
　　蔓竹生江廣間皮青肉白如雪軟靭可為索筍赤皮青¶
肉白嘉禾人呼為蔓芽竹王子年拾遺記云岑華山在¶
<pb:KR3h0036_WYG_007-13a>¶
西海之西有蔓竹可為簫管吹若鳳鳴禮斗威儀曰君¶
乗木而王其政太平蔓紫脫為長生紫脫筍名也¶
大竹生浯溪山中形葉即與夀竹同但成竹時竿變焦¶
黃色性剛利可削作刀子用汲冡周書曰成王時路人¶
獻大竹孝經河圖曰少室山大竹堪為甑釡此云大者¶
或以形質而言非必浯溪所産同也¶
¶
　　丹竹出海南道州瀧中峭壁之上每節長可一丈或八¶
九尺徑不甚大裊裊摇空粉節上似有丹色心空肉薄¶
<pb:KR3h0036_WYG_007-13b>¶
舟人劈為百丈縴¶
¶
　　毛斑竹出蘄州初伐時無斑花以灰汁漬之即見土人¶
織為簟箔或笛管筍不堪食¶
¶
　　白鹿竹亦名白竹又名遺竹出連州抱腹山為多莖色¶
白節閒微有緑土人待出筍後隕籜放梢乃採之以灰¶
煑水浸作竹布鞋或搥一節作箒謂之竹拂成布一疋¶
纔重數兩¶
¶
　　小白竹全似秋竹而色差白篾不如之韓丕詩云風韻¶
<pb:KR3h0036_WYG_007-14a>¶
曉生泉細細月華宵泛玉差差¶
¶
　　玳瑁竹出湖州諸山中薛翊異物志曰竹似䈥籐斑駁¶
如玳瑁¶
¶
　　䈄&KR2221;竹戴凱之竹譜曰肅肅䈄&KR2221;颼颼横植擢秀初秋¶
冬乃成竹今浙東沿海山中處處有之大如足指堅厚¶
修直腹中白膜闌隔狀如濕麵生衣初生時正紫色漸¶
漸變紅年老則色白也枝葉一如四季竹亦四季生筍¶
可食生南康者未解籜時輙有細蟲食其筍籜脫之後¶
<pb:KR3h0036_WYG_007-14b>¶
蟲食處成赤紋類繡畫者浙東人家多取為籬匀整可¶
愛七閩山中尤多或名鹹竹恐聲訛也閩中記曰筨&KR2426;¶
竹圓如指大可編藩籬筨&KR2426;即䈄&KR2221;也¶
¶
　　蓋竹戴凱之竹譜曰蓋竹所生大域江南上宻防露下¶
疏來風連隂接町竦散崗潭今産江浙山谷閒肌薄而¶
色白去地七八尺枝葉婆娑如蓋故名此竹動連頃畮¶
人家庭院罕植之者¶
¶
　　白篛竹在處有之莖小於箸葉如掌大而長¶
¶
<pb:KR3h0036_WYG_007-15a>¶
　　紫篛竹亦同但莖色黑紫耳¶
¶
　　實心竹生雲南記云實心竹斑駁殊好可為器用土人¶
取以為槍榦胡牀永泰生者精於玳瑁可餙器物¶
錦竹生蜀中顔色錯雜如錦杜工部卜居濯錦江就韋¶
續覔錦竹有錦竹亭亭出縣髙之句即此竹也其修竦¶
可見矣¶
¶
　　䇯竹在處敷紛頭有父文字林云䇯竹頭有父文父文¶
猶花文也¶
¶
<pb:KR3h0036_WYG_007-15b>¶
　　蒸竹竹記云䇯之醜也其文煥然¶
¶
　　白烏竹亦有實心者蓋&KR2454;之屬見湘中賦¶
¶
　　間道竹生兩浙山中人家庭院亦有植之者竿如水竹¶
節差宻葉如毛頭竹頗痩長葉上有淡黃間緑細勒道¶
五七行每叢或生至十四五葉呉興周公謹知縣其别¶
業在杭一叢數本沈竹真家亦有之¶
¶
¶
<pb:KR3h0036_WYG_007-16a>¶
<pb:KR3h0036_WYG_007-16b>¶
　　魚腸竹贊寜云今詳魚腸為名必象實而作其竹細而¶
屈筍亦可食梁簡文竹賦有魚腸雲母之名謂竹色如¶
雲母者名雲母竹色如魚腸者曰魚腸竹昔歐冶子鑄¶
劎其四曰魚腸蓋精鍊之鐵闇白而微青故以魚腸之¶
色比之贊寜以象竹之細屈恐非立名本㫖也¶
¶
　　雲母竹簜竹之巨者也濠梁圖經云出鍾離南四十里¶
雲母山山有雲母石竹皮之色似之因以為名廣志云¶
大竹也生於交廣梁簡文竹賦有魚腸雲母之名¶
<pb:KR3h0036_WYG_007-17a>¶
浮筠竹王子年拾遺記曰生蓬萊山葉青莖紫風折之¶
如鐘磬之音¶
¶
¶
¶
¶
¶
¶
<pb:KR3h0036_WYG_007-17b>¶
¶
¶
¶
¶
¶
¶
¶
¶
¶
